<html>
<head>
</head>
<body bgcolor=#A4AEFE>
<h3><font color=#006400>Localizare</font></h3> 
<p align=justify><font color=#006400>Staţiunea Predeal este situatã în centrul României pe Valea Prahovei, între râurile Prahova şi Timiş, la poalele munţilor Bucegi la nord-est de aceştia şi cele ale munţilor Baiului la nord-vest. Oraşul Predeal este aşezat la cea mai mare altitudine urbanã din România, între 1030m-1110m, la 45'30" latitudine nordica si 25'26" latitudine estica.

 Munţii care învecineazã staţiunea Predeal sunt M-ţii Piatra Mare (1843m) la Nord, M-ţii Bucegi (2508m la Vârful Omu) la Sud-Vest şi M-ţii Postãvarul (1799m) în Nord-Vest.

 Localitãţile componente care formeazã oraşul Predeal sunt: Predeal, Pârâul Rece, Timişul de Jos, Timişul de Sus.

 Suprafaţa totalã este de 58,4km, dintre care 78,047m reprezintã suprafaţa locuitã, deşi aceasta s-a extins tot mai mult în ultimii ani.</font></p>

<p align=left><font color=#006400> Predealul se aflã la aproximativ:</font></p>
<ul type=disc>
<li><font color=#006400>140 km distanță de aeroportul Henry Coandă din București<li>25 km de municipiul Brașov</font></li>
<li><font color=#006400>25 km de castelul Peleș din Sinaia</font></li>
<li><font color=#006400>30 km de castelul Bran</font></li>
</ul>
<h3><font color=#006400>Clima</font></h3>
<p align=justify><font color=#006400>Climatul montan din zona Valea Prahovei, cu verile rãcoroase şi iernile friguroase, face ca staţiunea Predeal sã fie de un real interes turistic în toate anotimpurile. Oraşul Predeal oferã privelişti încântãtoare, fiind recomandat atât pentru recreere cât şi pentru refacere din convalescenţã prin aerul sãu cu umiditate ridicatã şi nepoluat, dar şi pentru practicarea sporturilor de iarnã precum ski, snowboard sau sãniuş.</font></p>
<br>
<h3><font color=#006400>Cazare</h3>
<p align=justify><font color=#006400>Staţiunea dispune de peste 5000 de locuri de cazare pe tot parcursul anului, acestea fiind suficiente şi repartizate în hoteluri, vile, pensiuni, cabane, campinguri, dar şi cazare în case, la particulari autorizaţi.</font></p>
<br>
<h3><font color=#006400>Turism şi drumeţii</font></h3>
<p align=justify><font color=#006400>Punctele de atracţie ale staţiunii sunt cele opt pârtii de schi alpin cu grade diferite de dificultate, pârtia de schi fond de pe Valea Râşnoavei, traseele montane marcate pentru turism, traseele atv realizate în ultimii ani, telescaunul şi teleschiurile de pe Clãbucet, precum şi marea diversitate de localuri specializate în arta culinarã româneascã şi internaţionalã. Cu excepţia anotimpului de iarnã la Predeal munţii din jurul oraşului oferã posibilitatea realizãrii drumeţiilor de neuitat şi admirarea peisajelor, care au fost, sunt şi vor fi atracţiile turiştilor din toatã lumea sosiţi în aceastã frumoasa staţiune.

Concursurile culinare din Predeal, prezintã o atracţie nemaipomenitã deoarece, la toate acestea, maeştri culinari specializaţi în ţarã, dar şi în strãinãtate, încântã privirile, gusturile şi simţirile, cu preparate care îmbie orice gurmand.

Printre obiectivele turistice din zonă menționăm:</font>
</p>
<ol>
<li><font color=#FF4500>Canionul Șapte Scări</font></li>
<li><font color=#FF4500>Cascada Tamina</font></li>
<li><font color=#FF4500>Peștera de gheață</font></li>
<li><font color=#FF4500>Cheile Râșnoavei</font></li>
<li><font color=#FF4500>Mănăstirea Sfântul Nicolae</font></li>
<li><font color=#FF4500>Mănăstirea romano-catolică din Timișul de Jos</font></li>
<li><font color=#FF4500>Biserica ortodoxă Sfinții apostoli Constantin și Elena</font></li>
<li><font color=#FF4500>Capela romano-catolică Timișul de Jos</font></li>
<li><font color=#FF4500>Monumentul eroilor de pe Valea Râșnoavei</font></li>
<li><font color=#FF4500>Monumentul poetului Mihail Săulescu</font></li>
<li><font color=#FF4500>Monumentul eroilor din fața gării Predeal</font></li>
<li><font color=#FF4500>Agrement</font></li>
</ol>
<p align=justify>Pârtia de schi Clãbucet din Predeal beneficiazã şi de instalaţii de iluminat şi instalaţii de produs zãpadã artificialã pentru prelungirea sezonului de schi.

De asemenea, staţiunea beneficiazã şi de douã patinoare, primul situat în cadrul Complexului turistic "Fulg de Nea" la baza partiei Clãbucet, iar cel de-al doilea este situat lângã piaţa agroalimentarã şi a fost amenajat pentru prima datã în iarna 2008-2009.

În Predeal mai existã şi o salã de sport multifuncţionalã construitã de Primãria oraşului Predeal, unde se organizeazã ocazional diferite competiţii sportive naţionale şi internaţionale.
</p>
<br><br><br>
</body>
</html>